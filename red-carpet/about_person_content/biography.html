<!-- BLOCK -->
<section class="pt--20 pb-0">
    <div class="container">

        <div class="">
            <div class="pb-1">
                <span class="fs--25 pr-1 bold"><strong>Gli esordi di</strong></span>
                <span class="text-primary fs--25"><strong>Robert Downey Jr.</strong></span>
            </div>
            <p>Cresciuto nel Greenwich Village, figlio del regista Robert Downey Sr. e amico d'infanzia del cantante
                new age Moby, a 10 anni parte per Londra, dove frequenta la Perry House School in Chelsea e studia
                balletto classico. Dopo il divorzio dei genitori, avvenuto quando lui aveva 11 anni, si diploma alla
                Stagedoor Manor (anche se prima era alla Santa Monica High School, poi lasciata perché, a 17 anni,
                per diventare attore, si era trasferito a New York).
            </p>
            <p>
                Fu suo padre ad introdurlo nel mondo del cinema (e anche in quello delle droghe per la prima volta,
                offrendogli della marijuana alla sola età di 8 anni), facendolo esordire nel film fantasy Pound (1970),
                poi seguito da Greaser's Palace (1972), Moment to Moment (1975), Up the Academy (1980), America (1986),
                Rented Lips (1988), Too Much Sun (1991) e Piscine - Incontri a Beverly Hills (1997).
            </p>
            <p>
                Ventenne, lavora al "Saturday Night Live" per una stagione, programma che gli darà non solo fama, ma
                anche una discreta popolarità con le donne a cominciare dalla sua prima fidanzata: Sarah Jessica Parker,
                con la quale rimarrà legato per sette lunghi anni.
            </p>
            <div class="pb-1">
                <span class="fs--25 bold"><strong>Fra successo, alcol e droga</strong></span>
            </div>
            <p>L'anno seguente, Oliver Stone gli fa indossare i panni del giornalista televisivo Gale che cerca di
                realizzare lo scoop della sua vita nel violento Assassini Nati - Natural Born Killers (1994), mentre
                l'attrice Jodie Foster (in veste di regista) quelli del fratello gay in A casa per le vacanze (1995).
                Ma è da questo momento in poi che per Robert Downey Jr. iniziano i guai con la legge. Entra in un tunnel
                di droga ed alcol e la sua fedina penale si arricchisce con: guida in stato di ubriachezze, possesso di
                eroina, possesso di armi da fuoco e violazione di proprietà privata. Lavorare con lui diventa impossibile,
                viene cacciato da moltissimi set e sfumano vari progetti, unico suo film che esce in quegli anni bui è
                Complice la notte (1997) di Mike Figgis.
            </p>
            <p>Si disintossicherà veramente solo nel 1998, anno in cui Robert Altman gli offrirà una parte nel
                mediocre Conflitto d'interessi, che servirà comunque a reinserirlo nel circuito cinematografico.
                Fiduciosi, anche Neil Jordan e Frank Oz gli offriranno diverse parti, il primo gli farà recitare un
                ruolo (oscuro) nel film In Dreams (1999) con una Annette Bening in versione medium, il secondo gli
                farà indossare dei panni più leggeri nel film Bowfinger con due scatenatissimi Steve Martin ed Eddie Murphy.
            </p>
            <p>
                Nel 2000, lo ritroveremo ancora una volta nei panni di un omosessuale in Wonder Boys di Curtis Hanson
                (con il quale lavorerà anche in Lucky You, 2006), ma disgraziatamente ricade nella tossicodipendenza
                e nell'alcolismo e, nel 2000, viene arrestato ancora una volta.
            </p>
            <p>
                Ritornato in carreggiata, entra nella fortunata serie Ally McBeal (1997-2002) come guest star,
                sarà infatti l'avvocato Larry Paul, uno dei fidanzati più longevi nel cuore dell'avvocatessa single.
                La sua performance gli varrà una nomination agli Emmy Awards come miglior attore non protagonista in
                una serie comica e anche un Golden Globe nella stessa categoria. Ritornato alla celebrità, appare in
                un video di Elton John e si sposa una seconda volta con la produttrice del film d'orrore Gothika (2003), Susan Levin.
            </p>
            <p>
                Scelto da Steven Soderbergh per apparire nel suo episodio di Eros (2004), film corale diretto da
                Michelangelo Antonioni e Wong Kar-wai, sarà poi un giornalista nel capolavoro di George Clooney
                Good Night, and Good Luck (2005), ruolo che riprenderà anche nel thriller Zodiac (2007).
            </p>
            <div class="pb-1">
                <span class="fs--25"><strong>La risalita</strong></span>
            </div>
            <p>È probabilmente con Guida per riconoscere i tuoi santi di Dito Montiel che Robert esce definitivamente
                dal tunnel delle dipendenze e ricomincia a far parlare di sè solo ed esclusivamente per i suoi film.
                La nuova consacrazione arriva nel 2008 con Iron Man. Ma tutti gli ultimi anni sono ricchi di importanti
                ruoli da protagonisti: nel 2009 è accanto a Jude Law in Sherlock Holmes, nel 2010 veste ancora i panni
                di Tony Stark in Iron Man 2 e recita in Il solista con Jamie Foxx, mentre nel 2011 fa coppia con un
                eccentrico Zach Galifianakis in Parto col folle di Todd Phillips ed è protagonista del sequel
                Sherlock Holmes - Gioco di ombre. Torna a vestire i panni di un supereroe nell'attesissimo The Avengers
                di Joss Whedon (e nel suo sequel del 2015 Avengers: Age of Ultron), in Iron Man 3 e ancora in Captain
                America: Civil War (2016). Nel 2017 sarà nel film di Jon Watts Spider-Man: Homecoming.
            </p>
            <p>
                Forse, nella carriera di Robert Downey Jr. sarebbe utile un consiglio di Diane Keaton per non ricadere
                nell'abisso della dipendenza: «Regalare amore e mettere la vita al primo posto sono la vera misura di ogni grande artista».
            </p>
        </div>


    </div>
</section>
<!-- /BLOCK -->