<div class="row">
    <div class="col-12 col-lg-4">

        <div class="sticky-kit">


            <div class="clearfix">
                <img class="img-fluid pb--20 pt--5" src="../assets/images/the_avengers/locandina.jpg"
                     alt="...">

            </div>

        </div>

    </div>

    <div class="col-12 col-lg-8">
        <h4>Trama</h4>
        <p>Il Tesseract è un antico artefatto in grado di produrre energia illimitata. Un misterioso alieno e il suo
            portavoce The Other intendono appropriarsene.</p>
        <p>Loki scende sulla Terra per impossessarsi del tesseract, un cubo asgardiano di inimmaginabile potenza, e
            ridurre così gli umani a suoi sudditi. Nick Fury, direttore dello S.H.I.E.L.D., decide quindi di chiamare
            all'appello i Vendicatori, una squadra di supereroi che non hanno mai combattuto insieme ma che
            rappresentano l'unica possibilità di salvare il pianeta dal disastro.</p>
        <p>"Fai parte di un grande universo, ma ancora non lo sai" diceva qualche tempo e qualche film fa Nick Fury a
            Tony Stark, e ora questo universo si dispiega finalmente sotto i nostri occhi, guadagnandosi un successo
            promesso ma niente affatto scontato.</p>
        <p>Le 500 uscite a (stelle e) strisce dei Vendicatori, in 48 anni, costituivano un bacino sufficientemente vasto
            da cui attingere in sede di sceneggiatura, da conciliare, però, con la necessità di esibire una continuità
            con i film recenti. Il copione di Joss Whedon, elaborato in presenza degli attori in nome di una sinergia
            che per essere credibile sullo schermo andava resa autentica fin dal principio e cioè dalla carta, ha il suo
            punto di forza nella scelta del super cattivo, Loki, fratellastro di Thor, ma fautore di un efficace effetto
            a catena. Lo lega, infatti, a Capitan America il possesso del cubo cosmico, mentre il super soldato è legato
            a sua volta a Hulk dal siero (sperimentato anche da Bruce Banner) e a Ironman dallo scudo, che il film - a
            differenza del fumetto- vuole forgiato da Howard Stark, padre di Tony. Loki è dunque al centro di una
            squadra che non è ancora tale ma che troverà il suo spirito di gruppo nella voglia di liberarsi di lui
            (ottima, in questo senso, la performance fastidiosa e mentalmente tarata di Tom Hiddleston), oltre che in un
            desiderio di vendetta che dovrebbe colpire dritto al cuore, anche se in questo caso la semina non è stata
            probabilmente all'altezza dell'effetto sperato.</p>
        <p>Quasi fosse in possesso di un misurino magico, Whedon dosa la partecipazione dei singoli supereroi
            all'impresa
            comune con precisione inattaccabile, lasciando che Ironman abbia sempre l'ultima parola, com'è giusto che
            sia,
            per la natura del personaggio e per i crediti accumulati fin qui. Salverà l'umanità niente meno che da se
            stessa. Inoltre, sorprende positivamente la new entry di Mark Ruffalo nei panni del gigante verde: il suo
            Bruce
            Banner ha un look da giovane professore universitario di provincia ma dietro la sua timidezza si sente
            ribollire
            l'incontenibile segreto. Più rassegnato di Norton, quasi pacificato con la sua seconda essenza, l'Hulk di
            Ruffalo "spacca", arrivando maturo sul set di Avengers come all'appuntamento con un destino segnato.</p>
    </div>

    <p class="pl--15"> Ma ciò che
        vale la pena di apprezzare maggiormente nel lavoro di Whedon, oltre al tono generale, divertito e convinto, è
        l'abilità con la quale ha saputo evitare il rischio più pericoloso, ovvero quello di non saper far seguire alla
        macrosequenza tanto attesa del reclutamento un finale di partita all'altezza. Proprio grazie a una confezione
        attenta del capitolo action gli scontri non si fanno noiosi e ripetitivi e il film vola nella sua pur notevole
        lunghezza.</p>
</div>

<!--
<div class="row">
    <div class="col-12 col-lg-8">
        <h4>Personaggi</h4>
        <p>Tony Stark / Iron Man, interpretato da Robert Downey Jr.: un vero genio, miliardario, playboy e filantropo,
            un ingegnere che costruisce un'armatura high-tech che indossa lui stesso. Downey Jr. fu il primo attore ad
            essere confermato nel film e all'inizio della fase di produzione del film suggerì al regista Whedon di fare
            di Tony Stark il centro di tutto. "Beh" — dichiara Downey — "dissi 'ho bisogno di essere io il primo nella
            sequenza di apertura. Non so cosa tu ne pensi ma Tony Stark deve guidare il tutto'. Lui mi disse 'Ok,
            proviamoci'. Provammo, ma ad essere sinceri non funzionò perché in questo film le cose sono diverse: la
            storia, l'idea ed il tema sono centrali e tutti sono solo un braccio del corpo del film".[1] Per quanto
            riguarda l'evoluzione del personaggio rispetto ai film precedenti, Downey affermò "In Iron Man, che
            rappresenta la storia d'origine, Stark era nella sua propria epifania e mondo. Iron Man 2 gira tutto attorno
            al non essere una isola solitaria ma essere parte di qualcosa e dare spazio ad altri. In questo film, lui si
            ritrova catapultato con gli altri".</p>
        <p>Steve Rogers / Capitan America, interpretato da Chris Evans: un soldato della Seconda guerra mondiale che
            attraverso un siero possiede capacità fisiche umane potenziate. Evans firmò un contratto che lo legava a sei
            film della Marvel (Captain America - Il primo Vendicatore, due sequel e tre film sugli Avengers).[3] In
            un'intervista Evans dichiara che il personaggio di Steve Rogers è molto più "dark" in questo film: "è molto
            incentrato a come adattarsi nel mondo moderno. Immaginiamo: è già uno shock di accettare il fatto di
            svegliarsi in un mondo futuristico e iniziare ad accettarlo come tuo, in fin dei conti tutti coloro che
            conosci sono morti. Tutti coloro che ami. Rogers aveva fratelli anche loro impegnati nella sua stessa
            battaglia. E sono tutti morti. È solo e abbandonato. Ripenso alla scena in cui viene letteralmente pescato
            fuori dall'acqua, ed è difficile. È una pillola difficile da digerire. Perciò il suo conflitto personale è
            cercare un equilibrio con il mondo moderno". Per quanto riguarda la dinamica fra Captain America e Tony
            Stark, Evans afferma "Io penso che c'è molto attrito fra loro, sono agli esatti poli opposti. Uno è lampante
            e bramoso dell'attenzione, e l'altro è riservato e vive nell'ombra di una calma che non c'è più. Loro si
            esplorano a vicenda, ed è abbastanza divertente"</p>
        <p>Bruce Banner / Hulk, interpretato da Mark Ruffalo: un genio scientifico esperto di radiazioni che, dopo una
            violenta esposizione a radiazioni gamma, quando soggetto a rabbia o eccitazione si trasforma in un mostro
            incredibilmente grande e forte. A settembre 2008, Edward Norton, interprete di Hulk nel film L'incredibile
            Hulk, dichiarò di essere interessato a partecipare al film. Ciò nonostante la Marvel non decise di
            richiamare Norton a rivestire i panni di Hulk e in una intervista (con la voce di Kevin Feige) la Marvel
            spiegò la motivazione: "Abbiamo deciso di non richiamare Edward Norton per il ruolo di Bruce Banner in The
            Avengers. La nostra decisione non è assolutamente basata su motivi di natura economica, ma è radicata nella
            necessità di avere un attore che incarni lo spirito creativo e collaborativo degli altri membri del cast. I
            Vendicatori richiede che tutti gli attori possano lavorare come parte di un insieme con tutto il resto del
            cast. Nelle prossime settimane annunceremo il nome dell'attore, che sarà un appassionato del personaggio e
            che soddisferà questi requisiti". Poco dopo venne ingaggiato Ruffalo. Lo stesso attore, in merito a
            questa sostituzione, afferma "Sono un amico di Norton, e certo, gli interessava molto il progetto. Ma io
            vedo il tutto come una decisione di Edward di dare il tutto in eredità a me". Per quanto riguarda il
            personaggio, Ruffalo dichiara "è un personaggio forte con due lati di sé stesso - il chiaro e lo scuro - e
            tutto ciò che fa nella sua vita è strettamente legato al suo controllo. Io sono cresciuto con la serie
            televisiva di Hulk e la vedevo come molto umana per il modo di rappresentare Hulk. Mi piace che la parte
            abbia quelle qualità. In merito al ruolo di Hulk nella squadra, Ruffalo afferma "è il classico compagno
            di squadra che nessuno è sicuro di voler veramente nella propria squadra. È un grosso cannone. È come dire
            'lanciamo la granata nel centro del gruppo e speriamo che non scoppi!'". In The Avengers è la prima volta
            che lo stesso attore che interpreta Banner interpreta anche Hulk. Ruffalo disse al New York Magazine "Sono
            molto eccitato. Nessuno ha mai interpretato Hulk esattamente. Si è sempre fatto il tutto con grafica CGI. È
            lo stesso meccanismo che si è utilizzato in Avatar, pertanto sono io a interpretare Hulk. Sarà
            divertente". Il modello in 3D di Hulk è stato costruito su un culturista di Long Island, Steve Romm,
            mentre il viso di Hulk è un adattamento della faccia di Ruffalo.
        </p>
        <p>
            Thor, interpretato da Chris Hemsworth: il principe ereditario di Asgard, personaggio basato sull'omonimo
            della Mitologia norrena. Hemsworth, sin dai tempi del film Thor, fu scritturato per diversi film. La sua
            presenza fu confermata nel giugno 2009. In un'intervista Hemsworth dichiarò che è stato capace di
            mantenere il fisico costruito per le riprese di Thor attraverso una alimentazione congrua, consistente di
            petto di pollo, pesce, bistecche e uova ogni giorno. Alla domanda sulle quantità, dichiarò "Il mio introito
            proteico è decisamente molto!". Sulla motivazione di Thor, ha rinnovato il commento che "è molto più di
            personale, nel senso che è sempre suo fratello a mescolare le cose. Considerando tutti gli altri, Thor è un
            po' il cattivo ragazzo che tutti devono abbattere. Si tratta di un approccio diverso per me, o per Thor.
            Deve continuamente combattere il bene più grande e quello con cui deve sfidarsi è il suo fratellino… A volte
            sono sempre stato frustrato con i miei fratelli, o la famiglia, ma io sono l'unico a cui è permesso di
            essere arrabbiato con loro. C'è un po' di tutto questo".
        </p>
        <p>
            Natasha Romanoff / Vedova Nera, interpretata da Scarlett Johansson: una spia altamente addestrata che lavora
            per lo S.H.I.E.L.D.. Riguardo al suo personaggio e alla sua relazione con Occhio di Falco, Johansson ha
            dichiarato "I nostri personaggi hanno una lunga storia. Si sono affiancati in molte battaglie per molto
            tempo in molte nazioni diverse. Siamo i due membri di questo gruppo che sono prettamente guerrieri - non
            abbiamo superpoteri. La Vedova Nera è decisamente una della squadra. Non fa parte del cast semplicemente per
            essere una romantica che fa occhi dolci. Lei è lì per lottare, pertanto non mi sono mai sentita come l'unica
            ragazza". Coinvolta nel progetto nel marzo 2010. Johansson ha dovuto seguire un certo programma di
            allenamento. In una intervista cita "seppur in Iron Man 2 ho fatto qualcosa di simile, non avrei mai fatto
            qualcosa come quello prima d'allora. Non mi sono mai cambiata e modificata fisicamente per qualcosa di così
            grande. Per The Avengers ho passato mesi e mesi allenandomi con il team di stuntman e combattendo con loro,
            è da matti. Non faccio nulla ma combatto tutti
        </p>
        <p>
            Clint Barton / Occhio di Falco, interpretato da Jeremy Renner: un agente dello S.H.I.E.L.D. e un mastro
            arciere conosciuto nel mondo dei fumetti come "il tiratore scelto più grande del mondo". Per il
            ruolo Renner si è allenato fisicamente con diversi arcieri per acquisire la miglior manualità possibile per
            questo ruolo molto fisico. Riguardo al personaggio, Renner ha dichiarato "Quando ho visto Iron Man
            pensavo che fosse un approccio decisamente da calci-in-culo ai supereroi. Poi mi dissero che mi volevano far
            interpretare Occhio di Falco e mi piaceva perché non era realmente un supereroe; è solo un tizio con un'alta
            precisione. Non riuscivo a connettere i due fattori". Riguardo alla mentalità da cecchino di Occhio di
            Falco, Renner dichiarò "è un solitario, un abbandonato. La sua sola connessione è il personaggio di Natasha.
            È come una cosa mano sinistra/mano destra: loro coesistono e servono entrambi, specialmente nelle missioni
            fisiche. Per quanto riguarda la sua umanità, Occhio di Falco non è del tutto sicuro… anche se,
            paradossalmente, è l'unico che potrebbe calmare Hulk con le sue frecce tranquillanti. Conosce i suoi limiti
            ma quando vengono fuori, c'è un senso di confidenza in ogni supereroe". Per interpretare Occhio di Falco,
            Renner si è fatto addestrare da arcieri olimpionici sull'uso dell'arco; ha imparato le basi del tiro, le
            posizioni proprie, e ha dovuto imparare a tendere l'arco, compito difficile quando eseguito rapidamente.
        </p>
        <p>
            Loki, interpretato da Tom Hiddleston: il fratello adottivo e nemico di Thor, basato sull'omonimo personaggio
            della leggenda norvegese. Riguardo all'evoluzione del personaggio rispetto al film Thor, Hiddleston ha
            commentato "Penso che il Loki che vediamo in The Avengers sia ulteriormente avanzato. Devi chiedere a te
            stesso: quanto è piacevole l'esperienza di sparire in un buco infinito creato da una specie di super
            esplosione nucleare? Per questo io penso che il Loki visto finora ha mostrato solo alcune cose del Loki che
            si vedrà in The Avengers". Sulle motivazioni di Loki, Hiddleston aggiunge "All'inizio di The Avengers
            viene sulla Terra per soggiogarla e realizzare la sua idea di essere re degli Umani. Loki gode per i
            fallimenti della storia umana, pensa che il suo essere re sia una cosa giusta in quanto lui fermerebbe tutte
            le guerre con una specie di pace mondiale che si basa sulla sua tirannia. Ma lui è anche deluso per il fatto
            che il non avere poteri illimitati non gli dia un proprio autorispetto, pertanto non posso abbandonare
            l'idea che lui è ancora motivato da questa terribile gelosia e desolazione spirituale".
        </p>
        <p>
            Phil Coulson, interpretato da Clark Gregg: un agente dello S.H.I.E.L.D. che funge da supervisore in molte
            divisioni dello stesso. Ingaggiato per diversi film della Marvel. Gregg si ritrova un ruolo ben più
            di rilievo in The Avengers. "Ciò che l'agente Coulson è in termini d'importanza di questa storia" - dichiara
            Gregg - "e di come il suo ruolo sia importante per l'unione effettiva degli Avengers può sembrare un po'
            surreale; ma non lo è, è la vera essenza, e io mostro e faccio cose simili, e mi sento bene per il fatto che
            termino la mia giornata appagato per un lavoro lungo cinque anni". Il regista Whedon ha diretto Gregg
            nel suo rapporto di venerazione verso Capitan America.
        </p>
        <p>Maria Hill, interpretata da Cobie Smulders: un agente dello S.H.I.E.L.D. che lavora a stretto contatto con
            Nick Fury. Sin dai tempi in cui il regista Whedon era stato incaricato di dirigere un film su Wonder
            Woman, Whedon aveva espresso il desiderio di dirigere Smulders per le sue qualità. Smulders riprenderà i
            panni di Maria Hill per altri nove film. Riguardo alla sua preparazione, Smulders dichiarò "mi sono
            esercitata di nascosto su come si impugna una pistola, un'arma, e ho fatto lezioni su come sparare, come
            colpire, come muovermi, come camminare e essenzialmente su come sembrare. Nel film non ho tonnellate di
            combattimenti, ragione per cui non mi è stato affiancato un allenatore, ma volevo sembrare come qualcuna che
            sapeva farlo". La sua presenza fu confermata nel febbraio 2011, ovvero la spalla di Nick Fury nel
            film. e riguardo al suo personaggio, Smulders fa notare "Posso vederla sia come madre sia come donna
            d'affari che lavora a tempo pieno lasciando la famiglia in un angolo. Ci viene chiesto di fare molte cose in
            questi giorni. Mi sento come se lei sia capace di integrare tutto perfettamente.</p>
        <p>
            Erik Selvig, interpretato da Stellan Skarsgård: un astrofisico e amico di Thor. Nel film lavora sotto il
            controllo mentale di Loki, il quale lo sceglie come studioso del potere del Tesseract. Proprio in merito
            a questo aspetto, Skarsgård dichiara "Beh, nella scena finale di Thor, in qualche modo Loki entrò nella
            mente di Erik. E in The Avengers si vede più chiaramente come Loki utilizza la sua mente. Il mio
            personaggio è importante ma la grandezza del suo ruolo non è enorme". Il ruolo di Skarsgård fu confermato
            nel marzo 2011.
        </p>
        <p>
            Nick Fury, interpretato da Samuel L. Jackson: il direttore dello S.H.I.E.L.D., che già compare in brevi
            apparizioni nei precedenti film come coordinatore del "Progetto Avengers". Il ruolo di Jackson fu confermato
            nel febbraio 2009: il suo contratto prevedeva non solo l'apparizione in The Avengers ma anche in altri otto
            film della Marvel (sempre nei panni di Nick Fury). In The Avengers il ruolo di Fury è più nutrito; in
            una intervista Jackson dichiarò "Non è come negli altri film dove bisogna attendere la fine del film per
            vedermi. Per ciò che concerne il personaggio, è sempre un bene interpretare un ruolo positivo nella società,
            l'esatto opposto di chi è negativo… Ho cercato di dargli una impronta di onestà nella storia. È un bel
            personaggio con cui avere a che fare. Semplicemente non vuoi scavalcarlo".
        </p>
    </div>
    <div class="col-12 col-lg-4">

        <div class="sticky-kit">
            <div class="clearfix">
                <img class="img-fluid pb&#45;&#45;20 pt&#45;&#45;5"
                     src="../assets/images/the_avengers/1920px-The_Avengers_Cast_2010_Comic-Con_cropped.jpg"
                     alt="..." width=450>

            </div>

        </div>

    </div>
</div>-->
